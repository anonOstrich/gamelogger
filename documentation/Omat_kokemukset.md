Omat kokemukset
===============

Kurssi oli minulle paluu totisempiin opintoihin melko pitkän ajan jälkeen. Koska aiemmin minulle olivat herättäneet ongelmia nimenomaan omien projektien suunnittelu ja luomusteni esittely muille, odotin mahdollisesti stressaavaa kurssia. Yllätyin kuitenkin positiivisesti kuinka materiaali pystyi antamaan hyvin konkreettisia ehdotuksia ja ajastuksia vaikka sen sovellus omastani poikkeaakin melko paljon. 

Näin kurssin loppupuolella voin todeta, että olisi pitänyt alussa tehdä selkeä suunnitelma, pyrkiä asettamaan riittävän yksinkertaiset tavoitteet, ja pyrkiä toteuttamaan ensin ne mahdollisimman hyvin. Tapani tehdä oli ehkä melko hajanainen: kehitin paljon uusia toiminnallisuuksia jotka toimivat hieman sinne päin, ajatuksena että palaan sitten myöhemmin hiomaan ne hyviksi. Loppujen lopuksi joissain tapauksissa tämä alustava versio jäi viimeiseksi. 

Kurssi oli äärimmäisen opettava, olihan se ensimmäinen hieman suurempi projektini jonka sisällöstä päätin itse täysin. Koen kehittyneeni myös tiedonhakijana. Aina ongelmaan ei nimittäin löytynyt selkeää vastausta kirjastojen dokumentoinneista tai ohjaustuksesta, tai edes googlaamalla. Esimerkiksi bcryptin käytössä kävin varmistamassa toiminnallisuuden lähdekoodista saakka. Tietyllä tavalla muiden kirjoittamat kirjastot ja sovellukset eivät tunnu yhtä kaukaisilla - suunnilleen samaan tapaan niidenkin kirjoittavat puskevat githubiin committeja. 

Moniin kirjastoihin nojautuminen opetti, että kaikki ohjelmoinnissa ei suinkaan ole matemaattista ja loogisesti johdettavissa olevaa. Esimerkiksi eri tietokannanhallintajärjestelmien tukemissa toiminnoissa tai tietotyypeissä on eroja vain koska tietyt valinnat on niiden kehityksessä tehty. Tätä on mahdoton päätellä, joten on pakko lukea dokumentaatiota. 

Vaikka ajoittain saatoinkin juuttua johonkin ongelmaan pitkäksi aikaa, oli sovelluksen työstäminen kokonaisuutena hyvin mukavaa. Kuten sanottua, tarkempi suunnitelma ja oman tekemisen keskittäminen oleellisiin asioihin voi auttaa tulevissa projekteissa... 

Vaikka sovelluksista tulikin ihan käytettävä, ei se ole erityisen edistyksellinen tai kaunis. Mieleen jäi kysymys, miten "oikeat" nykypäivän web-sovellukset kehitetään. Loppufiilikset ovat siis iloiset kun sai jotain suunnittelemaansa toteutettua ihan tyydyttävästi, ja kiinnostus oppia lisää web-kehittämisestä. 