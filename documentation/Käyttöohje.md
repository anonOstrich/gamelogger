
Käyttöohje:
===========

Sivustosta on pyritty tekemään sellainen, että sen käyttö olisi melko helppoa kulloisenkin näkymän linkkien ja nappuloiden avulla. Tässä vielä tarkempi ohjeistus joitain erilaisia toimintoja varten. 

Sovelluksen löytäminen
----------------------

Sovellukseen pääset osoitteessa <https://peliloki.herokuapp.com/>. Jos haluat pyörittää sovellusta vain omalla tietokoneellasi omalla tietokannallasi, sekin on mahdollista; katso [asennusohje](https://github.com/anonOstrich/peliloki/tree/master/documentation/Asennusohje.md) tarkempaa selitystä varten. 

Yleisiä ohjeita
---------------

Pääset aina palaamaan etusivulle painamalla yläpalkin vasemmanpuoleisinta linkkiä, jossa lukee "Peliloki". 

Sivutettujen taulukoiden käyttäminen. Jos selattavia/etsittyjä kohteita on monta, saatetaan ne esittää useammalla sivulla jotta kaikkea tietoa ei jouduta siirtämään kerralla. Tällaisessa tilanteessa taulukon alapuolella on harmaista nappuloista koostuva palkki, jossa on numeroita. Nykyinen sivunumero ei ole harmaa palkki, vaan harmaareunuksinen ja muuten valkoinen. Pääset siirtymään sivulta toiselle painamalla sen sivun numeroa, jolle haluat siirtyä. Myös "edellinen" palauttaa yhtä sivua nykyistä pienemmän sivun, ja mahdollisesti näkyvä "seuraava" yhtä suuremman. 

Taulukot, jotka tarjoavat järjestämismahdollisuuden. Joissain taulukoissa niidne ylimmällä, mustalla rivillä on sarakkeen nimen lisäksi kaksi harmaata nappulaa: "L" ja "N". Tällöin taulukko tukee tulosten järjestämistä. Valitse haluamasi sarake, ja paina "L" järjestääksesi tulokset tämän sarakkeen arvojen perusteella laskevasti. "N" tekee saman, mutta nousevasti; pienin arvo on siis ensimmäisellä varsinaisella rivillä. Missään taulukossa ei tueta monen sarakkeen perusteella järjestämistä. 

Pelien selaaminen
-----------------
Etusivulla näytetään viisi eniten arvioita kerännyttä peliä. Painamalla pelin nimeä pääset pelin omalle sivulle.  
Painamalla yläpalkin "Selaa pelejä" -linkkiä avautuu yläpalkista alaspäin aukeava lista. Sinulla on kolme vaihtoehtoa: 

* "Kaikki pelit". Saat nähtäväksesi sivutetun taulukon, jossa on kaikkien pelien tiedot: nimi, kehittäjä, vuosi, arvioiden lukumäärä ja arvioiden keskiarvo. Tulosten järjestäminen on mahdollista minkä tahansa sarakkeen perusteella. Paina pelin nimeä, jos haluat siirtyä pelin omalle sivulle. 

* "Genret". Saat ensin vastaasi sivun, jolla on lueteltu kaikki sivuston genret, eniten pelejä kattavasta kohti vähintä järjestettynä. Jokaisen genren nimen oikealla puolella on sininen nappi, jonka sisällä oleva luku on niiden pelien lukumäärä, jotka edustavat kyseistä genreä. Painamalla genren nimeä avautuu sivu, jolla on lueteltu perustiedot kaikista kyseisen genren peleistä. Tämä taulukko on muuten samanlainen kuin vaihtoehdossa "Kaikki pelit", mutta siihen on otettu mukaan vain sopivan genren pelit. 

* "Kehittäjät". Saat nähtäväksi sivun, jolla on lueteltu kaikki peleille listatut kehittäjät. Kehittäjän nimen oikealla puolella on sininen nappula, joka kertoo montako kehittäjän peliä järjestelmästä löytyy. Painamalla kehittäjän nimeä saat samanlaisen taulukon kuin vaihtoehdossa "Kaikki pelit", mutta mukaan on otettu vain sopivan kehittäjän pelit. 



Pelien hakeminen
----------------

Paina yläpalkin melko vasemmasta laidasta "Haku". Sinulle näytetään hakulomake, jossa on monta mahdollista rajausehtoa. Kaikkia ei ole pakko täyttää: jos jätät esimerkiksi arvioiden minimikeskiarvon tyhjäksi, ei hakutuloksille ole minimikeskiarvoa. Jos jätät kaikki tyhjäksi, palautetaan siis kaikki tietokannan pelit. Palautettavien pelien on täytettävä kaikki annetut hakuehdot, eikä ole mahdollista hakea pelejä jotka täyttävät minkä tahansa täytetyistä ehdoista. Pelin nimen tai kehittäjän ei tarvitse täsmätä tarkalleen: palautetaan kaikki pelit, joiden vastaava sarake sisältää hakutuloksen, eikä kirjainkokoa oteta huomioon. 

Täytä hakulomake haluamallasi tavalla ja paina sen jälkeen "Hae" lomakkeen alupuolelta. Jos haulla löytyy osumia, ilmestyy hakulomakkeen alapuolelle taulukko, jossa ne esitetään. Taulukon alapuolella on palkki sivujen välillä siirtymiseen. Tulosten järjestäminen ei tässä ole mahdollista. Painamalla pelin nimeä pääset siirtymään 


Rekisteröityminen
-----------------

Aloittaaksesi rekisteröitymisen et voi olla valmiiksi kirjautunut sisään. Jos olet, seuraa ohjeita uloskirjautumiseen.  
Paina yläpalkin oikesta laidasta linkkiä "Rekisteröidy". Syötä nimesi, valitsemasti käyttäjänimi ja salasanasi. Lisäksi sinun on toistettava valitsemasi salasanasi, jotta varmistetaan ettet kirjoittanut sitä väärin. Jos haluat, voit kirjoittaa itsestäsi lyhyen kuvauksen, joka on nähtävillä muille käyttäjille omalla profiilisivullasi. Kun olet valmis, paina "Rekisteröidy". Jos rekisteröityminen onnistui, sinut palautetaan etusivulle ja olet kirjautunut sisään uudella tunnuksellasi. Yläpalkissa pitäisi tällöin lukea "Kirjautunut nimellä" ja valitsemasi nimesi. 



Kirjautuminen ja uloskirjautuminen
----------------------------------
Osa toiminnoista vaatii kirjautumisen. Painamalla yläpalkin oikealla olevaa "Kirjaudu"-nappulaa sinulle näytetään uusi sivu, jossa on kentät käyttäjätunnukselle ja salasanalle. Täytä siihen oman tunnuksesi tiedot ja paina "Kirjaudu sisään". Kun olet kirjautunut sisään, voit milloin tahansa kirjautua ulos painamalla yläpalkin oikeasta laidasta "Kirjaudu ulos". 

Sekä sisään että ulos kirjaaminen palauttavat sinut lopuksi sille sivulle, jolta painoit "Kirjaudu"/"Kirjaudu ulos"-nappulaa. 


Uuden pelin lisääminen
----------------------
Sinun on ensin oltava kirjautunut sisään. Valitse yläpalkista "Lisää peli". Täytä huolella pelin tiedot, sillä ne näkyvät kaikille sivun käyttäjille. Syötä pelin nimi, julkaisuvuosi, kehittäjä ja lyhyt kuvaus. Valitse halutessasi genrevaihtoehdoista sopivat. Kun olet valmis, paina "Lisää peli". Tästä sivun ohjataan kaikkien pelien listaan. 

Pelin arviointi (+muokkaus, poisto)
-----------------------------------
Siirry ensin pelin sivulle haulla tai muuten sinne selaamalla. Sinun on oltava sisäänkirjautunut. Pelin perustietojen alla on sininen painike "Arvioi peli". Sitä klikkaamalla pääset täyttämään itse arvostelun ja valitsemaan arvosanan väliltä 1-10. Valitse "tallenna arvostelu" ja pääset takaisin pelin sivulle. Arvostelusi näkee alhaalla olevassa taulukossa. Tunnin verran arvostelun lisäämishetkestä arvostelutekstin yhteydessä on vihreä "Muokkaa arviota" - nappula, josta pääset muokkaamaan tai poistamaan arvostelusi. Yhden pelin voit arvioida vain kerran. 

Muiden arvioihin reagoiminen
----------------------------
Sinun on oltava sisäänkirjautunut reagoidaksesi. Siirry haluamasi pelin sivulle. Jos peli on arvioitu, pitäisi alhaalla olevassa taulukossa olla oikeanpuolimmaisessa sarakkeessa kaksi nappia: vihreä, jossa lukee "Tykkään"; ja punainen, jossa lukee "En tykkää". Jos olet samaa mieltä rivin arvostelun kanssa, voit näyttää sen painamalla vihreää nappulaa. Vastaavasti voit näyttää ettet ole lainkaan samaa mieltä painamalla punaista nappulaa. Painamisen jälkeen taulukon "reagoinnit"-sarake päivittyy, ja nappulat katoavat näkyvistä. 

Muiden käyttäjien tietojen selaaminen
-------------------------------------
Valitse yläpalkista "Käyttäjät". Sinulle näytetään kaikki sovellukseen rekisteröityneet käyttäjät. Painamalla käyttäjän nimeä pääset käyttäjän omalle sivulle, jossa näkyvät tämän kirjoittama kuvaus itsestään, muutama tuorein arvio ja kaikki kyseisen käyttäjän tagit. 


Tagien käyttäminen (+muokkaus, poisto)
--------------------------------------

Tagit ovat ikään kuin henkilökohtaisia genrejä. Kaikki tagiin liittämäsi pelit muodostavat listan, eikä sinun ole tarvinnut arvostella peliä tagataksesi sen. Voit siis luoda esimerkiksi luoda listan peleistä, joita haluat pelata. 

Omien tagien luominen ja hallinnointi edellyttää sisäänkirjautumista. 

### Tagien luominen ja poistaminen

Varmista, että olet kirjautunut sisään. Valitse yläpalkista "Omat tagit". Näet listan kaikista lisäämistäsi tageista.  Tagin nimen oikealla puolella on sininen painike, joka näyttää silla tagattujen pelien lukumäärän. Tagin yhteydessä on punainen nappula, jota painamalla voit poistaa kyseisen tagin. Nykyisten tagiesi alla on paikka syötteelle. Kirjoita siihen uuden tagin nimi ja paina "Lisää", niin tagilistan pitäisi päivittyä näyttämään myös uusin tagi. 


### Tagien liittäminen peleihin
Varmista, että olet kirjautunut sisään. Navigoi sitten tiesi yksittäisen pelin sivulle. Oikealla puolella näkyy tekstin "Omat tagit" alla tagit, joilla olet pelin tagannut. Jos haluat muuttaa sitä, mitkä tagit liittyvät peliin, paina "Muuta pelin tageja". Avautuvalla sivulla näet otsikosta, mille pelille olet lisäämässä tageja. Lomakkeessa on valittu nykyiset tagit. Voit muuttaa valintojasi miten haluat: esimerkiksi voit poistaa kaikki ruksit, jolloin peli ei liity mihinkään tagiin. 

Jos haluat luoda tagikokoelmaasi uuden tagin ja sitten liittää sen peliin, paina "Hallinoi tagejasi". Päädyt samaan näkymään kuin tagien luomisessa ja poistamisessa. Kun olet lisännyt uuden tagin, joudut valitettavasti navigoimaan uudelleen haluamasi pelin sivulle ja painamaan "Muuta pelin tageja". Sitten voit valita myös äsken lisäämäsi tagin. 

Kun olet tyytyväinen peliin liitettyihin tageihin, paina "Tallenna tagit". Sinut palautetaan pelin sivulle, jossa näet että uusi tagi on todella liitetty peliin. 

### Omien listojen selaaminen

Jos olet kirjautunut, voit painaa yläpalkista "Omat tagit". Tässä näkymässä voit selata kaikkia tagejasi. Painamalla tagin nimeä sinulle listataan kaikki pelit, jotka siihen liittyvät. Sivun otsikosta näet tagin nimen, ja sen alla on kerätty pelit taulukkoon. Jos tuloksia on paljon, voit navigoida sivujen välillä taulukon alla olevilla painikkeilla. Tulokset on mahdollista järjestää minkä tahansa sarakkeen arvojen mukaan. 

### Muiden tagien/listojen selaaminen

Navigoi itsesi toisen käyttäjän sivulle. Siellä näet kaikki hänen taginsa, ja klikkaamalla tagia saat samanlaisen näkymän kuin omia tagejasi klikkaamalla. 


Admin-toiminnot
---------------

### Genrejen hallinnointi

Genrejä voi järjestelmään lisätä ainoastaan käyttäjä, jolla on adminin rooli. Jos tällainen käyttäjä valitsee yläpalkista "Selaa pelejä" -> "Genret", näytetään avautuvalla sivulla hieman enemmän toiminnaliisuutta kuin normaalille käyttäjälle. Genrelistan alla on lomake, johon voi syöttää uuden genren niimen. Painamalla "Lisää" sivu päivittyy ja lisäys näkyy tagilistassa. 
Jos on kirjautuneena admin-tunnuksilla, näkyy jokaisen genren alla linkki, josta tätä genreä pääsee muokkaamaan. Erillisellä muokkaussivulla pystyy nimeämään genren uudelleen, jos sen on vaikka luontivaiheessa kirjoittanut väärin. Muokkaussivulla on myös punainen poistonappula, jota painamalla genre poistetaan tietokannasta kokonaan. Muokkauksen/poistamisen jäleen sinut ohjataan takaisin genrelistasivulle. 

Muut käyttäjät pystyvät vain valitsemaan adminin lisäämistä genreistä uutta peliä lisätessään tai hakiessaan pelejä.

### Pelin muokkaaminen/poistaminen

Siirry haluamasi pelin omalle sivulle. Pelin nimen vierellä on harmaa nappula, jossa lukee "Muokkaa pelin tietoja". Sitä painamalla näet samanlaiset lomakkeen, kuin uutta peliä lisätessä; nyt tosin pelin nykyiset tiedot on merkattu valmiiksi sopiviin kohtiin. Voit vaihtaa haluamasi tietoja ja painaa sen jälkeen "Tallenna tiedot", jolloin pelin tiedot päivittyvät. Sinut palautetaan pelin sivulle, jolloin muutosten pitäisi näkyä. 

Jos taas haluat poistaa pelin, löytyy muokkaussivulta myös nappula "Poista peli pysyvästi järjestelmästä". Painaminen todella poistaa pelin, ja sinut ohjataan kaikkien järjestelmän pelien listaan. 

### Arvion muokkaaminen/poistaminen

Siirry haluamasi pelin omalle sivulle. Alaosan taulukossa on kerättynä yhteen kaikki kyseisen pelin arviot. Arvion nimen yhteydessä on vihreä "Muokkaa arviota" -nappula, jota painamalla pääset muokkaamaan arviota, oli se sitten sinun tai kenen tahansa muun kirjoittama. Voit muuttaa valmiiksi täydennetyn lomakkeen tietoja ja painaa "Tallenna arvostelu", jolloin sen tiedot muutetaan vastaamaan toiveitasi. Muokkaussivulla on myös punainen poistonappula, jolla arvostelun pystyy poistamaan tietokannasta. Kumpaa nappulaa painaakin, ohjataan sinut takaisin sille pelisivulle mihin arvostelu liittyy/liittyi. 

### Käyttäjän  kuvaustekstin muokkaaminen

Siirry haluamasi käyttäjän sivulle (paitsi omallesi - itseäsi et voi poistaa). Käyttäjän kuvauksen alla on harmaa painike, jossa lukee "Muokkaa kuvausta". Painamalla sitä pääset sivulle, jossa voit muuttaa olemassaolevaa kuvausta haluamaksesi. Paina lopuksi "Tallenna", ja sinut palautetaan käyttäjän sivulle, jossa voit varmistaa, että muutos on tallentunut. 
